Lo peccat de n’Adam és una petita joia de la literatura de Llull. El tema religiós és present, una vegada més, en aquesta delicada obra de forma poètica. Així, tenim un text breu, compost per dos-cents versos, on l’autor ens justifica i exposa els motius pels quals Déu va prohibir a Adam de menjar la fruita de l’arbre vedat, tot i sabent quin seria el pecat de la seva creació.





Ramon Llull





Lo peccat de n’Adam




ePUB v2.0

BreivaX 25.11.16





Títol original: Lo peccat de n’Adam

Ramon Llull, 1290

Imatge de portada: Adam und Eva, Peter Paul Rubens, 1597

Edició digital: BreivaX (v1.0)

Segona edició: Epubqüest (v2.0)

ePUBCat base r1.3





1Un senyor rey, qui be enten,

2se maravela molt soven

3de Deu, qui es bo en quant es,

4no fails en neguna res

5quan fe a Adam lo mandament

6que·l fruyt no manjas, el scient[1]

7c’ Adam faria peccat

8d’on mant hom seria dampnat,

9avent totz temps pena e mal;

10car no par raso natural

11que Deus feses tal mandament

12d’on se seguis lo faliment,

13que no fora si·l no manas

14a Adam que·l fruyt no menjas.

15Empero·l rey diu que enten

16que Deus no hi fe falimen;

17quar qui ha bontat infinida

18eternal no pot far falida,

19e sta en so·l maravelar:

20con Deus se sapia scusar

21que no aja colpa del mal

22que an, en lo foc infernal,

23tant hom per aquel mandament,

24lo qual mal no fora nient[2]

25si·l mandament no fos estat.

26E car par gran tort e peccat

27fer manament d’on isca mal,

28vol lo rey saber Deus per qual

29rasos poc d’ayso escusar.

30E quar a mi l’escusa par

31clara en mon entenimen,

32si tot son hom qui pauc enten,

33el senyor rey, si u dic lo ver,

34per lo ver dir aja·n plaer,

35no per sel qui·l diu, car pauc val.

36L’escusa deim, qui ’s aytal.





37Deus infinidament enten

38e ha infinit amamen[3]

39e infinit bonificar,

40e per so no pot ignorar

41ni amar mal ni far peccat.

42Ha, doncs, Deus, per infinitat,

43poder per que·s pot escusar

44que no consentis al peccar

45d’Adam, ni en la greu dolor

46que ’n infern an li peccador;

47e si Deus no·s pot escusar,

48on poder no pot abastar

49a l’escusar, e es fenit;

50e car finit e infinit

51no poden esser poder,

52avem mostrat, doncs, lo dever[4],

53per que Deus poc escusa ’ver

54e mostrem com l’escusa es.





55Deus quan consira que dixes

56a ’n Adam que·l fruyt no menges,

57posa orde en aquel pas

58ab so qu’ en Adam ac posat,

59so es la franca volentat

60que li dona per far lo be;

61e quar Adam fo de non re,

62per natura d’aquel non res

63ac libertat per que pogues

64fer lo faliment e peccat;

65enaxi[5] fo en libertat

66que no menjas o que menjas

67en egualtat foren li pas

68on estava sa libertat;

69car per lo be qui·l fo donat

70en creant senti libertat

71com estegues obedient;

72e car fo vengut de nient,

73sentia en si libertat

74per que s’enclinas a peccat,

75con sia solo que peccat es

76contra so qui deu esser res.

77Ac, doncs, Adam eleccio

78en far lo mal contra raho

79de far be, qui·s cove ab res,

80e volc s’enclinar ’l a non res

81qui ’s contra res, qui es lo be,

82e la natura d’on ben ve

83esquiva, e natura pres

84a fer so qui no esta res,

85so es peccat, qui no ha sort

87qui ’n so que e aja nui[6] port,

87e segui so d’on fo vengut

88contra so per qu’ era aut[7],

89so es far be, a qui·s cove

90que el sia alcuna re

91per Deu conexer e honrar.

92En est pas apar l’escusar

93que Deus ha, pus[8] c’ Adam pogues

94far lo be, si el se volgues,

95per natura del be qui fo

96en el per la creacio

97d’aquel be que li fo donat,

98ab que pogra contra peccat;

99e si Adam volc lo mal far,

100de lo qual se pogra estar,

101e volc seguir lo seu nient,

102per lo qual poc far faliment,

103et en far lo no fo forsat

104ans lo fe ab la libertat

105de son nient, segons que ’s dit,

106e fo lo peccat ab delit,

107no fe, doncs, Deus lo faliment

108si a Adam fel lo manament,

109jassia[9] so que Deus sabes

110ans que lo manament fees,

111que Adam faria·l peccat

112d’on mant hom serian dampnat,

113pus que Adam poc far lo be,

114lo qual Deus totes vetz sab be

115que Adam lo be pogra far

116ab lo be qu’ en el volc crear;

117per que ac rao en far be,

118axi com desrao de se

119ac, en far lo mal per nient,

120segons c’ avems dit clarament.

121Es, doncs manifest e provat

122com Deus esta ben escusat

123del peccat que Adam ha fet,

124e que Deus lo poni per dret,

125e ponex totz sos consequens

126per dret, com so qui es niens,

127so es peccat, fan sostentar

128en l’esser que Deus lo volc crear,

129qui ab nul peccat no·s cove.





130Enpero encara rete

131lo rey son bon maravelar,

132e vol encara demanar,

133con Deus sia bon vas totz latz,

134per que no esquiva peccatz

135tant que hom no·n fees negu,

136e qui gloriages cascu

137e no fos pena per peccat,

138per so que divina bontat

139esquivas pena e peccat

140en angels en tot home nat,

141e que negu no fos perdut,

142mas que tuyt aguessen salut,

143e pus la divinal bontat

144es gran e no vol nul peccat.

145E car la demanda ’s formada

146sobre gran be, cove esser dada

147responcio: Per gran bontat

148de Deu, qui ha·l mon ordenat

149a far gran be, qui conegut

150no fora si no fos aut

151peccat e pena per peccat;

152car no fora remunerat

153gran be si hom no pogues far

154peccat, ni per el pena dar;

155car no pogr’ esser libertat

156en far lo be o lo peccat,

157e Deus no pogra gran be·n far

158a hom, pus no pogues peccar

159e ab libertat Deu amar

160obeir servir e honrar,

161car tot hom l’amara forsat;

162per que no li·n covengra grat,

163e ja Deus no pogra formar

164en paradis gloriejar;

165car si hom mal far no pogues,

166e que francament no volgues,

167Deu obeir servir amar

168ni Deus no pogra res jugjar

169ni gasardonar negun be,

170ni pogra perdonar en re,

171e bontat no agra ab que

172pogues far en home gran be.

173Fora, doncs, ligat lo poder

174de Deu, qui no pogra be·n fer

175gran ni petit per jugjament,

176e for’ estat lo ligament

177per so que hom mal no sentis.

178E si Deus en so consentis,

179ligara son res ab non res,

180del qual non res tot home es,

181e fera contra si peccat,

182lo qual fora infinitat

183en cascuna de ses vertutz,

184e tot si agra desebutz

185per so que hom no agues mal.

186No par, doncs, rao natural

187que Deus, qui es be infinit,

188per be finit sia falit

189ligat e pres contra son be.





190Veus, doncs, senyer Rey, per que ve

191en hom peccat pen’ e dolor

192per so que·l be sia·l major

193e c’ om lo pusca far de grat,

194e·l be sia remunerat;

195e pot esser, pus que Deus es

196escusat, segons que dit es.





197Fenit esta aquest escrit

198a honor de Sant Esperit,

199lo qual vos, senyer, enamor

200de s’amor, e mi peccador





RAMON LLULL (Palma, Mallorca, 1232 - Tunis, Tunísia, 1316) va ser un escriptor, filòsof, místic, teòleg, professor i missioner mallorquí del segle XIII, conegut per la seva extensa obra escrita, redactada en català, occità, llatí i àrab.

Destaca per la seva producció literària en llengua catalana i és considerat el primer autor a fer servir una llengua vulgar per escriure obres científiques.

Llull havia estat un cortesà de vida mundana fins que va realitzar una transformació religiosa quan tenia trenta anys, a partir de la qual dedicà la seva vida al proselitisme cristià, especialment entre jueus i musulmans, i a incorporar els poders polítics i religiosos cristians en un pla missioner destinat a la conversió dels no cristians. La seva estratègia per millorar els resultats dels mètodes tradicionals d’evangelització basats en l’autoritat dels textos sagrats el va portar a difondre el seu pensament mitjançant l’escriptura, l’ensenyament, la disputa amb autoritats teològiques, la petició a papes i reis o la fundació de centres de formació missionera. Per assolir els seus propòsits dedicà gran part de la seva vida a viatjar, per difondre el seu missatge i posar-lo a prova.

Llull creà un sistema filosòfic que denominà Ars, que integrava en un tot coherent la religió, la filosofia, la ciència, la moral i l’ordre social, a partir d’un sistema de verificacions mecàniques comprensibles i transmissibles que havien de demostrar la superioritat del cristianisme i facilitar així la conversió dels practicants d’altres religions. L’ambició del programa lul·lià és una de les causes de la seva ingent producció escrita i de l’enciclopedisme del seu abast, atès que el seu sistema havia de ser verificable en qualsevol àmbit del coneixement humà i havia de poder ser comunicat en graus distints de complexitat expressiva i de llengua, d’acord amb les característiques del destinatari.

D’aquesta extensa producció literària es conserven 240 obres, d’entre les quals es poden destacar el Llibre de contemplació en Déu (1271-1274), Doctrina pueril (1274-1276), el Llibre del gentil e dels tres savis (1274-1276), el Llibre de l’orde de cavalleria (1274-1276), el Llibre d’intenció (1282), el Llibre d’Evast e d’Aloma e de Blaquerna son fill (1283, inclou el Llibre d’Amic e Amat), el Fèlix o Llibre de meravelles (1287-1289, inclou el Llibre de les bèsties), el Desconhort (1295), l’Arbre de ciència (1295-1296), el Tractat d’astronomia (1297), el Cant de Ramon (1300), el Llibre dels mil proverbis (1302), el Llibre de l’ascens i descens de l’intel·lecte (1304), Liber de fine (1305), Ars magna (1305), Ars brevis (1308), Els dotze principis de la filosofia (1310) i Vida coetània (1311).

El llegat de Ramon Llull va ser un corrent filosòfic i religiós de partidaris denominat lul·lisme, que estimularen la seva exaltació fins a la llegenda. Llull també va tenir adversaris, especialment entre els dominics, que crearen un corrent antilul·lià, els quals, a més d’atacar-lo pel contingut de la seva obra, li atribuïren posicions heterodoxes a partir de textos falsament lul·lians sobre l’alquímia o la càbala. Aquesta confrontació ha distorsionat la percepció popular de la seva personalitat real i ha afectat negativament el seu procés de canonització. Actualment és, eclesiàsticament, servent de Déu, encara que popularment sigui considerat i titulat com a beat.





Notes


[1] Scient, cient: Savi, ple de ciència. (Vocabulari de la llengua catalana medieval de Lluís Faraudo de Saint-Germain). Tant en aquesta ocasió com en d’altres que la paraula apareix en el text, i que ja no anotarem, també es pot traduir per «sabent» o «sent conscient». (Nota de l’E. D.). [Torna]



[2] Nient: Res, allò que no existeix. (Vocabulari de la llengua catalana medieval de Lluís Faraudo de Saint-Germain). (Nota de l’E. D.). [Torna]



[3] Amamen, amament: Acció d’amar; amor. (Vocabulari de la llengua catalana medieval de Lluís Faraudo de Saint-Germain). (Nota de l’E. D.). [Torna]



[4] Dever: Allò a què hom és obligat; degut, deure, deute. (Vocabulari de la llengua catalana medieval de Lluís Faraudo de Saint-Germain). (Nota de l’E. D.). [Torna]



[5] Enaixí: Tan bon punt, quan. (Nota de l’E. D.). [Torna]



[6] Nui, null, -a: Cap. (Vocabulari de la llengua catalana medieval de Lluís Faraudo de Saint-Germain). (Nota de l’E. D.). [Torna]



[7] Aut, haüt, -a: Tingut, aconseguit. (Vocabulari de la llengua catalana medieval de Lluís Faraudo de Saint-Germain). (Nota de l’E. D.). [Torna]



[8] Pus: Puix que, car. (Vocabulari de la llengua catalana medieval de Lluís Faraudo de Saint-Germain). (Nota de l’E. D.). [Torna]



[9] Jassia: Encara que. (Vocabulari de la llengua catalana medieval de Lluís Faraudo de Saint-Germain). (Nota de l’E. D.). [Torna]





